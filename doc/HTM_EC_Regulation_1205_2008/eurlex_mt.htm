<!DOCTYPE HTML PUBLIC "-//W3C//DTD HTML 4.01 Transitional//EN"><html lang="MT">
<head>
<meta name="DC.language" content="MT">
<meta name="DC.title" content="EUR-Lex -  - MT">
<meta name="DC.subject" content="">
<meta name="DC.description" content="Regolament tal-Kummissjoni (KE) Nru 1205/2008 tat- 3&nbsp;ta&rsquo; Di&#267;embru 2008 li jimplimenta d-Direttiva 2007/2/KE tal-Parlament Ewropew u tal-Kunsill fir-rigward tal-metadejta Test b&rsquo;relevanza g&#295;a&#380;-&#379;EE  ">
<meta name="DC.type" http-equiv="Content-Type" content="text/html; charset=UTF-8">
<meta name="DC.source" content="Official Journal L 326 , 04/12/2008 P. 0012 - 0030; ">
<meta name="DC.publisher" content="OPOCE">
<meta name="DC.identifier" scheme="URI" content="http://europa.eu.int/eur-lex/lex/LexUriServ/LexUriServ.do?uri=CELEX::MT:HTML">
<style type="text/css" media="all">  @import url(lex/css/lex-screen.css); </style>
<link rel="stylesheet" type="text/css" media="print" href="lex/css/lex-print.css">
<title>EUR-Lex -  - MT</title>
</head>
<body>
<div id="banner">
<a name="top"></a>
<div class="bglang">
<p class="bglang">
<a class="langue" href="http://europa.eu.int/eur-lex/lex/mt/editorial/legal_notice.htm" accesskey="8"><b>Avviż Legali Importanti</b></a>
<br>
</p>
</div>
<div class="bgtool">
<em class="none">|</em>
</div>
</div>
<a name="top"></a>
<h1>
</h1>
<p>
<strong>Regolament tal-Kummissjoni (KE) Nru 1205/2008 tat- 3&nbsp;ta&rsquo; Di&#267;embru 2008 li jimplimenta d-Direttiva 2007/2/KE tal-Parlament Ewropew u tal-Kunsill fir-rigward tal-metadejta Test b&rsquo;relevanza g&#295;a&#380;-&#379;EE  </strong>
<br>
<em>
<br>Official Journal L 326 , 04/12/2008 P. 0012 - 0030<br> </em>
</p>
<br>
<div id="TexteOnly">
<p>
		<TXT_TE><p>Regolament tal-Kummissjoni (KE) Nru 1205/2008</p><p>tat- 3 ta’ Diċembru 2008</p><p>li jimplimenta d-Direttiva 2007/2/KE tal-Parlament Ewropew u tal-Kunsill fir-rigward tal-metadejta</p><p>(Test b’relevanza għaż-ŻEE)</p><p>IL-KUMMISSJONI TAL-KOMUNITAJIET EWROPEJ</p><p>Wara li kkunsidrat it-Trattat li jistabbilixxi l-Komunità Ewropea,</p><p>Wara li kkunsidrat id-Direttiva 2007/2/KE tal-Parlament Ewropew u tal-Kunsill ta’ l- 14 ta’ Marzu 2007 li tistabbilixxi Infrastruttura għall-Informazzjoni Ġeografika fil-Komunità Ewropea (INSPIRE) [1], u b’mod partikolari l-Artikolu 5(4) tiegħu,</p><p>Billi:</p><p>(1) Id-Direttiva 2007/2/KE tistabbilixxi regoli ġenerali għat-twaqqif ta’ infrastruttura għall-Informazzjoni Ġeografika fil-Komunità Ewropea. Billi għall-funzjonament xieraq ta’ dik l-infrastruttura, hemm bżonn li utent ikun jista’ jsib settijiet ta’ dejta u servizzi ġeografiċi u biex jistabbilixxi jekk jistgħux jintużaw u għal liema għan, l-Istati Membri għandhom jipprovdu deskrizzjonijiet fil-forma ta’ metadejta għal dawk is-settijiet ta’ dejta ġeografika u servizzi. Billi din il-metadejta għandha tkun kumpatibbli u utilizzabbli f’kuntest Komunitarju u transkonfinali, jeħtieġ li jiġu stabbiliti regoli dwar il-metadejta użata biex tiddeskrivi s-settijiet ta’ dejta ġeografika u servizzi li jikkorrespondu mat-temi elenkati fl-Anness I, II u III tad-Direttiva 2007/2/KE</p><p>(2) Hija meħtieġa d-definizzjoni ta’ sett ta’ elementi ta’ metadejta biex tkun tista’ tiġi identifikata r-riżorsa ta’ informazzjoni li għaliha nħolqot il-metadejta, il-klassifikazzjoni tagħha u l-identifikazzjoni tal-pożizzjoni ġeografika tagħha u r-referenza temporali, il-kwalità u l-validità, il-konformità mar-regoli ta’ implimentazzjoni fuq l-interoperabbiltà tas-settijiet ta’ dejta ġeografika u servizzi, restrizzjonijiet fuq l-aċċess u l-użu, u organizzazzjoni responsabbli għar-riżorsa. Huma meħtieġa wkoll elementi ta’ metadejta relatati mar-rekord tal-metadejta nnifsu biex isir monitoraġġ ħalli l-metadejta maħluqa tinżamm aġġornata, u biex tiġi identifikata l-organizzazzjoni responsabbli għall-ħolqien u ż-żamma tal-metadejta. Dan huwa s-sett minimu ta’ elementi ta’ metadejta meħtieġ biex jikkonforma mad-Direttiva 2007/2/KE u ma jipprekludix il-possibbilità għall-organizzazzjonijiet biex jiddokumentaw ir-riżorsi ta’ l-informazzjoni b’mod aktar estensiv b’elementi addizzjonali miġjubin minn standards internazzjonali jew prattiċi tax-xogħol fil-komunità tagħhom ta’ interess. Dan lanqas ma jipprekludi l-possibbilità li jiġu adottati linji gwida stabbiliti u miżmumin aġġornati mill-Kummissjoni, partikolarment meta jkun meħtieġ li tiġi żgurata l-interoperabbiltà tal-metadejta.</p><p>(3) Huma meħtieġa struzzjonijiet għall-validazzjoni ta’ metadejta skond id-Direttiva 2007/2/KE fir-rigward tal-kundizzjonijiet u l-moltipliċità mistennija ta’ kull element ta’ metadejta, jiġifieri, jekk il-valuri għal kull element huma dejjem mistennija fir-rekord tal-metadejta, jew jistgħux jiġru darba, jew jiġru aktar minn darba.</p><p>(4) Id-dominju tal-valuri ta’ kull element ta’ metadejta huwa meħtieġ biex tiġi żgurata l-interoperabbiltà tal-metadejta f’kuntest multilingwi u li dak id-dominju tal-valuri għandu jieħu l-forma ta’ test liberu, dati, kodiċijiet ġejjin minn standards internazzjonali, bħall-kodiċijiet ta’ lingwa, kliem ewlieni ġej minn listi kkontrollati jew teżawri, jew sekwenzi ta’ karattri.</p><p>(5) Il-miżuri stabbiliti f’dan ir-Regolament huma skond l-opinjoni tal-Kumitat stabbilit mill-Artikolu 22 tad-Direttiva 2007/2/KE,</p><p>ADOTTAT DAN IR-REGOLAMENT:</p><p>Artikolu 1</p><p>Suġġett</p><p>Dan ir-Regolament jistabbilixxi r-rekwiżiti għall-ħolqien u ż-żamma ta’ metadejta għal settijiet ta’ dejta ġeografika, sensiela ta’ settijiet ta’ dejta ġeografika u servizzi ta’ dejta ġeografika li jikkorrespondu mat-temi elenkati fl-Annessi I, II u III tad-Direttiva 2007/2/KE.</p><p>Artikolu 2</p><p>Definizzjonijiet</p><p>Għall-finijiet ta’ dan ir-Regolament, flimkien mad-definizzjonijiet stabbiliti fl-Artikolu 3 tad-Direttiva 2007/2/KE, għandhom japplikaw id-definizzjonijiet stabbiliti fit-Taqsima A ta’ l-Anness.</p><p>Artikolu 3</p><p>Ħolqien u żamma ta’ metadejta</p><p>Il-metadejta li tiddeskrivi sett ta’ dejta ġeografika, sensiela ta’ settijiet ta’ dejta ġeografika jew servizz ta’ dejta ġeografika għandha tinkludi l-elementi ta’ metadejta jew gruppi ta’ elementi ta’ metadejta stabbiliti fit-Taqsima B ta’ l-Anness u għandhom jinħolqu u jinżammu skond ir-regoli stabbiliti fit-Taqsimiet C u D tiegħu.</p><p>Artikolu 4</p><p>Id-dħul fis-seħħ</p><p>Dan ir-Regolament għandu jidħol fis-seħħ fl-għoxrin jum wara l-pubblikazzjoni tiegħu f'Il-Ġurnal Uffiċjali ta’ l-Unjoni Ewropea.</p><p>Dan ir-Regolament għandu jorbot fl-intier tiegħu u japplika direttament fl-Istati Membri kollha.</p><p></p><p>Magħmul fi Brussell, 3 ta’ Diċembru 2008.</p><p>Għall-Kummissjoni</p><p>Stavros Dimas</p><p>Membru tal-Kummissjoni</p><p>[1] ĠU L 108, 25.4.2007, p. 1.</p><p>--------------------------------------------------</p><p>ANNESS</p><p>REGOLI TA’ IMPLIMENTAZZJONI TA’ METADEJTA</p><p>TAQSIMA A</p><p>Interpretazzjoni</p><p>1. Għandhom japplikaw t-tifsiriet li ġejjin:</p><p>- "sekwenza ta’ karattri" tfisser id-dominju tal-valuri ta’ elementi ta’ metadejta mfissra bħala sett ta’ karattri kkunsidrati bħala unità;</p><p>- "test liberu" ifisser dominju tal-valuri ta’ elementi ta’ metadejta mfissra f’lingwa naturali waħda jew iżjed;</p><p>- "nisel" tfisser l-istorja ta’ sett ta’ dejta, u ċ-ċiklu ta’ ħajja mill-ġbir u l-kisba sal-kumpilazzjoni u d-derivazzjoni sal-forma kurrenti tiegħu, skond l-EN ISO 19101;</p><p>- "element ta’ metadejta" ifisser unità separata ta’ metadejta, skond l-EN ISO 19115;</p><p>- "namespace" tfisser kollezzjoni ta’ ismijiet, identifikata bir-referenza Uniform Resource Identifier (URI), li jintużaw fid-dokumenti ta’ Extensible Markup Language (XML) bħala ismijiet ta’ elementi u ismijiet ta’ attributi;</p><p>- "kwalità" tfisser it-totalità ta’ karatteristiċi ta’ prodott li jkollha x’taqsam ma’ l-abbilità tiegħu li jissodisfa bżonnijiet espliċiti jew impliċiti, skond l-EN ISO 19101;</p><p>- "riżorsa" tfisser riżorsa ta’ informazzjoni li għandha referenza diretta jew indiretta għal lokalità jew żona ġeografika speċifika;</p><p>- "sensiela ta’ sett ta’ dejta ġeografika" tfisser kollezzjoni ta’ settijiet ta’ dejta ġeografika li għandha l-istess speċifikazzjoni ta’ prodott.</p><p>2. Referenzi għall-validità ta’ settijiet ta’ dejta ġeografiċi għandhom jinftehmu li jirrigwardaw xi waħda minn dawn li ġejjin:</p><p>- il-medda ta’ spazju u żmien li hija relevanti għad-dejta;</p><p>- jekk id-dejta ġietx ivverifikata ma’ standard ta’ kejl jew prestazzjoni;</p><p>- safejn id-dejta hija tajba għall-iskop previst;</p><p>- meta jkun xieraq, il-validità legali tas-sett tad-dejta ġeografika.</p><p>TAQSIMA B</p><p>Elementi ta’ metadejta</p><p>1. IDENTIFIKAZZJONI</p><p>Għandhom jiġu pprovduti l-elementi ta’ metadejta li ġejjin:</p><p>1.1. Titolu ta’ riżorsa</p><p>Dan huwa isem karatteristiku u spiss uniku li bih tkun magħrufa r-riżorsa.</p><p>Id-dominju tal-valuri ta’ dan l-element ta’ metadejta huwa test liberu.</p><p>1.2. Astratt ta’ riżorsa</p><p>Dan huwa sunt narrattiv qasir tal-kontenut tar-riżorsa.</p><p>Id-dominju tal-valuri ta’ dan l-element ta’ metadejta huwa test liberu.</p><p>1.3. Tip ta’ riżorsa</p><p>Dan huwa t-tip ta’ riżorsa li qed jiġi deskritt mill-metadejta.</p><p>Id-dominju tal-valuri ta’ dan l-element ta’ metadejta huwa ddefinit fit-Taqsima D.</p><p>1.4. Identifikatur tar-riżorsa</p><p>L-identifikatur tar-riżorsi jiddefinixxi l-link(s) għar-riżorsa u/jew il-link għall-informazzjoni addizzjonali dwar ir-riżorsa.</p><p>Id-dominju tal-valuri ta’ dan l-element ta’ metadejta hija sekwenza ta’ karattri, imfissra komunement bħala Uniform Resource Locator (URL) (identifikatur uniformi tar-riżorsa)</p><p>1.5. Identifikatur tar-riżorsa uniku</p><p>Valur li jidentifika r-riżorsa b’mod uniku.</p><p>Id-dominju tal-valuri ta’ dan l-element ta’ metadejta huwa kodiċi ta’ sekwenza ta’ karattri obbligatorju, ġeneralment mogħti mill-proprjetarju tad-dejta, u namespace ta’ sekwenza ta’ karattri li jidentifika b’mod uniku il-kuntest tal-kodiċi ta’ identifikazzjoni (per eżempju l-proprjetarju tad-dejta).</p><p>1.6. Riżorsa akkoppjata</p><p>Jekk ir-riżorsa hija servizz ta’ dejta ġeografika, dan l-element ta’ metadejta jidentifika, meta jkun rilevanti, is-sett(ijiet) ta’ dejta ġeografika mmirata tas-servizz permezz tal-Unique Resource Identifiers (URI) (identifikaturi ta’ riżorsi uniċi) tiegħu(tagħhom).</p><p>Id-dominju tal-valuri ta’ dan l-element ta’ metadejta huwa kodiċi ta’ sekwenza ta’ karattri obbligatorju, ġeneralment mogħti mill-proprjetarju tad-dejta, u namespace ta’ sekwenza ta’ karattri li jidentifika b’mod uniku il-kuntest tal-kodiċi ta’ identifikazzjoni (per eżempju l-proprjetarju tad-dejta).</p><p>1.7. Lingwa tar-riżorsa</p><p>Il-lingwa (lingwi) użata(i) fir-riżorsa.</p><p>Id-dominju tal-valuri ta’ dan l-element ta’ metadejta huwa limitat għal-lingwi ddefiniti fl-ISO 639-2.</p><p>2. KLASSIFIKAZZJONI TA’ DEJTA U SERVIZZI ĠEOGRAFIĊI</p><p>2.1. Kategorija tas-suġġett</p><p>Il-kategorija tas-suġġett hija skema ta’ klassifikazzjoni ta’ livell għoli biex tassisti fir-raggruppar u tfittix ibbażat skond is-suġġett ta’ riżorsi ta’ dejta ġeografika.</p><p>Id-dominju tal-valuri ta’ dan l-element ta’ metadejta huwa ddefinit fit-Taqsima D.2.</p><p>2.2. Tip ta’ servizz ta’ dejta ġeografika</p><p>Din hija klassifikazzjoni biex tassisti fit-tfittix ta’ servizzi ta’ dejta ġeografika disponibbli. Servizz speċifiku għandu jiġi kkategorizzat f’kategorija waħda biss.</p><p>Id-dominju tal-valuri ta’ dan l-element ta’ metadejta huwa ddefinit fit-Taqsima D.3.</p><p>3. KELMA EWLENIJA</p><p>Jekk ir-riżorsa hija servizz ta’ dejta ġeografika, għandha tingħata ta’ l-anqas kelma ewlenija waħda mit-Taqsima D.4.</p><p>Jekk riżorsa hija sett ta’ dejta ġeografika jew sensiela ta’ sett ta’ dejta ġeografika, għandha tingħata ta’ l-anqas kelma ewlenija waħda mill-General Environmental Multi-lingual Thesaurus (GEMET) [Teżawru Multilingwi Ambjentali Ġenerali] li tiddeskrivi t-tema tad-dejta ġeografika rilevanti kif deskritta fl-Anness I, II jew III tad-Direttiva 2007/2/KE.</p><p>Għal kull kelma ewlenija, għandhom jingħataw l-elementi ta’ metadejta li ġejjin:</p><p>3.1. Valur tal-kelma ewlenija</p><p>Il-valur tal-kelma ewlenija huwa kelma użata komunement, kelma formalizzata jew frażi użata biex tiddeskrivi s-suġġett. Filwaqt li l-kategorija tas-suġġett mhijiex raffinata għal mistoqsijiet dettaljati, il-kliem ewlieni jgħin biex jonqos it-tfittix għal test sħiħ u jippermetti tfittix tal-kliem ewlieni strutturat.</p><p>Id-dominju tal-valuri ta’ dan l-element ta’ metadejta huwa test liberu.</p><p>3.2. Vokabularju kkontrollat ta’ oriġini</p><p>Jekk il-valur ta’ kelma ewlenija joriġina minn Vokabularju Kkontrollat (Teżawru, Ontoloġija), per eżempju GEMET, għandha tingħata r-referenza tal-Vokabularju Kkontrollat ta’ oriġini.</p><p>Din ir-referenza għandha tinkludi ta’ l-anqas it-titolu u data ta’ referenza (data ta’ pubblikazzjoni, data ta’ l-aħħar reviżjoni jew tal-ħolqien) tal-vokabularju kkontrollat ta’ oriġini.</p><p>4. POŻIZZJONI ĠEOGRAFIKA</p><p>Il-ħtieġa għall-pożizzjoni ġeografika msemmija fl-Artikolu 11(2)(e) tad-Direttiva 2007/2/KE għandha titfisser permezz tal-kwadru ta’ delimitazzjoni ġeografika ta’ l-element ta’ metadejta.</p><p>4.1. Kwadru ta’ delimitazzjoni ġeografika</p><p>Dan huwa d-daqs tar-riżorsa fl-ispazju ġeografiku, mogħti bħala kwadru ta’ delimitazzjoni.</p><p>Il-kwadru ta’ delimitazzjoni għandu jitfisser b’lonġitudnijiet għall-punent u għall-lvant u latitudnijiet għan-nofsinnhar u għat-tramuntana fi gradi deċimali, bi preċiżjoni ta’ mill-anqas 2 deċimali.</p><p>5. REFERENZA TEMPORALI</p><p>Dan l-element ta’ metadejta jindirizza l-ħtieġa biex ikun hemm informazzjoni fuq id-dimensjoni temporali tad-dejta kif msemmija fl-Artikolu 8(2)(d) tad-Direttiva 2007/2/KE. Għandu jingħata ta’ l-anqas wieħed mill-elementi ta’ metadejta msemmi fil-punti 5.1 sa 5.4.</p><p>Id-dominju tal-valuri ta’ l-elementi ta’ metadejta msemmijin fil-punti 5.1 sa 5.4 huwa sett ta’ dati. Kull data għandha tirreferi għal sistema ta’ referenza temporali u għandha titfisser f’forma li hija kumpatibbli ma’ dik is-sistema. Is-sistema ta’ referenza standard għandha tkun il-kalendarju Gregorjan, bid-dati mfissra skond l-ISO 8601.</p><p>5.1. Medda temporali</p><p>Il-medda temporali tiddefinixxi l-perjodu ta’ żmien kopert bil-kontenut tar-riżorsa. Dan il-perjodu taż-żmien jista’ jitfisser bħala wieħed min dawn li ġejjin:</p><p>- data individwali;</p><p>- intervall ta’ dati mfissrin permezz tad-data tal-bidu u d-data tat-tmiem ta’ l-intervall;</p><p>- taħlita ta’ dati individwali u intervalli ta’ dati.</p><p>5.2. Data tal-pubblikazzjoni</p><p>Din hija d-data ta’ pubblikazjoni tar-riżorsa meta tkun disponibbli, jew id-data tad-dħul fis-seħħ. Jista’ jkun hemm iżjed minn data waħda ta’ pubblikazzjoni.</p><p>5.3. Data ta’ l-aħħar reviżjoni</p><p>Din hija d-data ta’ l-aħħar reviżjoni tar-riżorsa, jekk ir-riżorsa ġiet riveduta. M’għandux ikun hemm iżjed minn data waħda ta’ l-aħħar reviżjoni.</p><p>5.4. Data tal-ħolqien</p><p>Din hija d-data tal-ħolqien tar-riżorsa. M’għandux ikun hemm iżjed minn data waħda ta’ ħolqien.</p><p>6. KWALITÀ U VALIDITÀ</p><p>Il-ħtiġijiet imsemmijin fl-Artikolu 5(2) u l-Artikolu 11(2) tad-Direttiva 2007/2/KE dwar il-kwalità u l-validità tad-dejta ġeografika għandhom jiġu indirizzati bl-elementi ta’ metadejta li ġejjin:</p><p>6.1. Nisel</p><p>Din hija stqarrija fuq l-istorja tal-proċess u/jew il-kwalità globali tas-sett ta’ dejta ġeografika. Meta jkun xieraq tista’ tinkludi stqarrija dwar jekk is-sett ta’ dejta ġiex ivvalidat jew ġietx żgurata l-kwalità, dwar jekk hijiex il-verżjoni uffiċjali (jekk jeżistu diversi verżjonijiet), u jekk għandhiex validità legali.</p><p>Id-dominju tal-valuri ta’ dan l-element ta’ metadejta huwa test liberu.</p><p>6.2. Riżoluzzjoni ġeografika</p><p>Ir-riżoluzzjoni ġeografika tirreferi għal-livell ta’ dettall tas-sett ta’ dejta. Għandha titfisser bħala sett ta’ żero sa ħafna distanzi ta’ riżoluzzjoni (tipikament għal dejta fi grilja u prodotti miġjubin minn immaġnijiet) jew skali ekwivalenti (tipiċi għal mapep jew prodotti dderivati minn mapep).</p><p>Skala ekwivalenti ġeneralment titfisser bħala valur ta’ numru sħiħ (integer) li jfisser id-denominatur ta’ l-iskala.</p><p>Distanza ta’ riżoluzzjoni għandha titfisser bħala valur numeriku assoċjat ma’ unità ta’ tul.</p><p>7. KONFORMITÀ</p><p>Il-ħtiġijiet imsemmijin fl-Artikolu 5(2)(a) u l-Artikolu 11(2)(d) tad-Direttiva 2007/2/KE dwar il-konformità, u l-grad ta’ konformità, mar-regoli implimentattivi skond l-Artikolu 7(1) tad-Direttiva 2007/2/KE għandhom jiġu indirizzati bl-elementi ta’ metadejta li ġejjin:</p><p>7.1. L-Ispeċifikazzjoni</p><p>Din hija referenza għar-regoli implimentattivi adottati skond l-Artikolu 7(1) tad-Direttiva 2007/2/KE jew xi speċifikazzjoni oħra li magħha tikkonforma riżorsa partikolari.</p><p>Riżorsa tista’ tikkonforma ma’ aktar minn regola waħda implimentattiva adottata skond l-Artikolu 7(1) tad-Direttiva 2007/2/KE jew speċifikazzjoni oħra.</p><p>Din ir-referenza għandha tinkludi ta’ l-anqas it-titolu u data ta’ referenza (data ta’ pubblikazzjoni, data ta’ l-aħħar reviżjoni jew tal-ħolqien) tar-regoli implimetattivi adottati skond l-Artikolu 7(1) tad-Direttiva 2007/2/KE jew ta’ l-ispeċifikazzjoni.</p><p>7.2. Grad</p><p>Dan huwa l-grad ta’ konformità tar-riżorsa mar-regoli implimentattivi adottati skond l-Artikolu 7(1) tad-Direttiva 2007/2/KE jew xi speċifikazzjoni oħra.</p><p>Id-dominju tal-valuri ta’ dan l-element ta’ metadejta huwa ddefinit fit-Taqsima D.5.</p><p>8. RESTRIZZJONI DWAR L-AĊĊESS U L-UŻU</p><p>Restrizzjoni dwar l-aċċess u l-użu tista’ tkun waħda jew iż-żewġ affarijiet li ġejjin:</p><p>- sett ta’ kundizzjonijiet li japplikaw għall-aċċess u l-użu (8.1)</p><p>- sett ta’ limitazzjonijiet fuq l-aċċess pubbliku (8.2).</p><p>8.1. Kundizzjonijiet li japplikaw għall-aċċess u l-użu</p><p>Dan l-element ta’ metadejta jiddefinixxi l-kundizzjonijiet għall-aċċess u użu ta’ settijiet ta’ dejta u servizzi ġeografiċi, u meta japplika, tariffi korrispondenti kif meħtieġ mill-Artikolu 5(2)(b) u l-Artikolu 11(2)(f) tad-Direttiva 2007/2/KE.</p><p>Id-dominju tal-valuri ta’ dan l-element ta’ metadejta huwa test liberu.</p><p>L-element għandu jkollu valuri. Jekk l-ebda kundizzjoni ma tapplika għall-aċċess u l-użu tar-riżorsa, għandha tintuża "l-ebda kundizzjoni ma tapplika". Jekk il-kundizzjonijiet mhumiex magħrufin, għandha tintuża "kundizzjonijiet mhumiex magħrufin".</p><p>Dan l-element għandu jipprovdi wkoll informazzjoni fuq kull tariffa meħtieġa għall-aċċess u l-użu tar-riżorsa, jekk japplika, jew issir referenza għall-Uniform Resource Locator (URL) fejn tinstab l-informazzjoni fuq it-tariffi.</p><p>8.2. Limitazzjonijiet fuq l-aċċess pubbliku</p><p>Meta l-Istati Membri jillimitaw l-aċċess pubbliku għal settijiet ta’ dejta ġeografika u għal servizzi ta’ dejta ġeografika skond l-Artikolu 13 tad-Direttiva 2007/2/KE, dan l-element ta’ metadejta għandu jipprovdi informazzjoni fuq il-limitazzjonijiet u r-raġunijiet għalihom.</p><p>Jekk m’hemmx limitazzjonijiet fuq l-aċċess pubbliku, dan l-element ta’ metadejta għandu jindika dak il-fatt.</p><p>Id-dominju tal-valuri ta’ dan l-element ta’ metadejta huwa test liberu.</p><p>9. L-ORGANIZZAZZJONIJIET RESPONSABBLI GĦALL-ISTABBILIMENT, L-AMMINISTRAZZJONI, IL-MANUTENZJONI U D-DISTRIBUZZJONI TA’ SETTIJIET TA’ DEJTA U SERVIZZI ĠEOGRAFIĊI</p><p>Għall-finijiet ta’ l-Artikolu 5(2)(d) u l-Artikolu 11(2)(g) tad-Direttiva 2007/2/KE, għandhom jiġu pprovduti ż-żewġ elementi ta’ metadejta li ġejjin:</p><p>9.1. Parti responsabbli</p><p>Din hija d-deskrizzjoni ta’ l-organizzazzjoni responsabbli għall-istabbiliment, l-amministrazzjoni, il-manutenzjoni u d-distribuzzjoni tar-riżorsa.</p><p>Din id-deskrizzjoni għandha tinkludi:</p><p>- l-isem ta’ l-organizzazzjoni bħala test liberu,</p><p>- indirizz ta’ e-mail għall-kuntatt bħala sekwenza ta’ karattri.</p><p>9.2. Rwol tal-parti responsabbli</p><p>Dan huwa r-rwol ta’ l-organizzazzjoni responsabbli.</p><p>Id-dominju tal-valuri ta’ dan l-element ta’ metadejta huwa ddefinit fit-Taqsima D.6.</p><p>10. METADEJTA DWAR METADEJTA</p><p>Għall-finijiet ta’ l-Artikolu 5(1) tad-Direttiva 2007/2/KE għandhom jiġu pprovduti l-elementi ta’ metadejta li ġejjin:</p><p>10.1. Punt ta’ kuntatt tal-metadejta</p><p>Din hija d-deskrizzjoni ta’ l-organizzazzjoni responsabbli għall-ħolqien u l-manutenzjoni tal-metadejta.</p><p>Din id-deskrizzjoni għandha tinkludi:</p><p>- l-isem ta’ l-organizzazzjoni bħala test liberu;</p><p>- indirizz ta’ e-mail għall-kuntatt bħala sekwenza ta’ karattri.</p><p>10.2. Data tal-metadejta</p><p>Id-data li tispeċifika meta r-rekord tal-metadejta nħoloq jew ġie aġġornat.</p><p>Din id-data għandha tkun mfissra f’konformità ma’ l-ISO 8601.</p><p>10.3. Lingwa tal-Metadejta</p><p>Din hija l-lingwa li fiha huma mfissra l-elementi ta’ metadejta.</p><p>Id-dominju tal-valur ta’ dan l-element ta’ metadejta huwa limitat għal-lingwi uffiċjali tal-Komunità mfissrin f’konformità ma’ l-ISO 639-2.</p><p>TAQSIMA C</p><p>Struzzjonijiet fuq il-Moltipliċità u l-Kundizzjonijiet ta’ l-Elementi ta’ Metadejta</p><p>Il-metadejta li tiddeskrivi riżorsa għandha tinkludi, fir-rigward ta’ sett ta’ dejta ġeografika jew sensiela ta’ sett ta’ dejta ġeografika, l-elementi ta’ metadejta jew gruppi ta’ elementi ta’ metadejta elenkati fit-Tabella 1 u, fir-rigward ta’ servizz ta’ sett ta’ dejta ġeografika, l-elementi ta’ metadejta jew gruppi ta’ elementi ta’ metadejta elenkati fit-Tabella 2.</p><p>Dawk l-elementi ta’ metadejta jew gruppi ta’ elementi ta’ metadejta għandhom ikunu skond il-moltipliċità mistennija u l-kundizzjonijiet relatati stabbiliti fit-Tabella 1 u t-Tabella 2.</p><p>Meta ma tiġi mfissra l-ebda kundizzjoni fir-rigward ta’ element ta’ metadejta partikolari, dak l-element għandu jkun obbligatorju.</p><p>It-tabelli jagħtu l-informazzjoni li ġejja:</p><p>- l-ewwel kolonna fiha r-referenza għall-paragrafu fit-Taqsima B ta’ l-Anness li tiddefinixxi l-element ta’ metadejta jew grupp ta’ elementi ta’ metadejta;</p><p>- it-tieni kolonna fiha l-isem ta’ l-element ta’ metadejta jew grupp ta’ elementi ta’ metadejta;</p><p>- it-tielet kolonna tispeċifika l-moltipliċità ta’ element ta’ metadejta. L-espressjoni tal-moltipliċità ssegwi n-notazzjoni tal-Unified Modelling Language (UML) għall-moltipliċità, fejn:</p><p>- 1 ifisser li f’sett ta’ riżultati, għandu jkun hemm dan l-element ta’ metadejta darba biss,</p><p>- 1..* ifisser li għandu jkun hemm ta’ l-anqas darba dan element f’sett ta’ riżultati,</p><p>- 0..1 jindika li l-preżenza ta’ l-element ta’ metadejta f’sett ta’ riżultati hija kondizzjonali imma tista’ tiġri darba biss,</p><p>- 0..* jindika li l-preżenza ta’ l-element ta’ metadejta f’sett ta’ riżultati hija kondizzjonali imma l-element ta’ metadejta jista’ jiġri darba jew iżjed,</p><p>- meta l-moltipliċità hija 0..1 jew 0..*, il-kundizzjoni tiddefinixi meta l-elementi ta’ metadejta jkunu obbligatorji,</p><p>- ir-raba’ kolonna fiha stqarrija kondizzjonali f’każ li l-moltipliċità ta’ l-element ma tapplikax għat-tipi kollha ta’ riżorsi. L-elementi kollha huma obbligatorji f’ċirkustanzi oħrajn.</p><p>Tabella 1</p><p>Metadejta għal settijiet ta’ dejta ġeografika u sensiela ta’ settijiet ta’ dejta ġeografika</p><p>Referenza | Elementi ta’ metadejta | Moltipliċità | Kundizzjoni |</p><p>1.1 | Titolu ta’ riżorsa | 1 | |</p><p>1.2 | Astratt ta’ riżorsa | 1 | |</p><p>1.3 | Tip ta’ riżorsa | 1 | |</p><p>1.4 | Identifikatur tar-riżorsa | 0..* | Obbligatorja jekk l-URL hija disponibbli biex tinkiseb aktar informazzjoni fuq ir-riżorsa, u/jew aċċess għal servizzi relatati. |</p><p>1.5 | Identifikatur tar-riżorsa uniku | 1..* | |</p><p>1.7 | Lingwa tar-riżorsa | 0..* | Obbligatorja jekk ir-riżorsa tinkludi informazzjoni testwali. |</p><p>2.1 | Kategorija tas-suġġett | 1..* | |</p><p>3 | Kelma Ewlenija | 1..* | |</p><p>4.1 | Kwadru ta’ delimitazzjoni ġeografika | 1..* | |</p><p>5 | Referenza temporali | 1..* | |</p><p>6.1 | Nisel | 1 | |</p><p>6.2 | Riżoluzzjoni ġeografika | 0..* | Obbligatorja għal settijiet ta’ dejta u sensiela ta’ settijiet ta’ dejta jekk skala ekwivalenti jew distanza ta’ riżoluzzjoni jistgħu jiġu speċifikati. |</p><p>7 | Konformità | 1..* | |</p><p>8.1 | Kundizzjonijiet għall-aċċess u l-użu | 1..* | |</p><p>8.2 | Limitazzjonijiet fuq l-aċċess pubbliku | 1..* | |</p><p>9 | Organizzazzjoni responsabbli | 1..* | |</p><p>10.1 | Punt ta’ kuntatt tal-metadejta | 1..* | |</p><p>10.2 | Data tal-metadejta | 1 | |</p><p>10.3 | Lingwa tal-Metadejta | 1 | |</p><p>Tabella 2</p><p>Metadejta għal servizzi ta’ dejta ġeografika</p><p>Referenza | Element ta’ metadejta | Moltipliċità | Kundizzjoni |</p><p>1.1 | Titolu ta’ riżorsa | 1 | |</p><p>1.2 | Astratt ta’ riżorsa | 1 | |</p><p>1.3 | Tip ta’ riżorsa | 1 | |</p><p>1.4 | Identifikatur tar-riżorsa | 0..* | Obbligatorja jekk ir-rabta mas-servizz hija disponibbli. |</p><p>1.6 | Riżorsa akkoppjata | 0..* | Obbligatorja jekk ir-rabta mas-settijiet ta’ dejta li fuqhom jopera s-servizz huma disponibbli. |</p><p>2.2 | Tip ta’ servizz ta’ dejta ġeografika | 1 | |</p><p>3 | Kelma Ewlenija | 1..* | |</p><p>4.1 | Kwadru ta’ delimitazzjoni ġeografika | 0…* | Obbligatorja għal servizzi b’daqs ġeografiku espliċitu |</p><p>5 | Referenza temporali | 1..* | |</p><p>6.2 | Riżoluzzjoni ġeografika | 0..* | Obbligatorja meta jkun hemm restrizzjoni fuq ir-riżoluzzjoni ġeografika għal dan is-servizz. |</p><p>7 | Konformità | 1..* | |</p><p>8.1 | Kundizzjonijiet għall-aċċess u l-użu | 1..* | |</p><p>8.2 | Limitazzjonijiet fuq l-aċċess pubbliku | 1..* | |</p><p>9 | Organizzazzjoni responsabbli | 1..* | |</p><p>10.1 | Punt ta’ kuntatt tal-metadejta | 1..* | |</p><p>10.2 | Data tal-metadejta | 1 | |</p><p>10.3 | Lingwa tal-Metadejta | 1 | |</p><p>TAQSIMA D</p><p>Dominji tal-valuri</p><p>Meta jkun speċifikat fid-deskrizzjoni ta’ l-elementi ta’ metadejta fit-Taqsima B, id-dominji tal-valuri deskritti fit-Taqsima D.1 sa D.6 għandhom jintużaw bil-moltipliċità mfissra fit-Tabella 1 u t-Tabella 2 tat-Taqsima C.</p><p>Fir-rigward ta’ dominju partikolari, kull valur huwa ddefinit bi:</p><p>- identifikatur numeriku;</p><p>- isem testwali għall-bnedmin li jista’ jiġi tradott fil-lingwi differenti tal-Komunità;</p><p>- isem newtrali fil-lingwa għall-kompjuters (il-valur imfisser bejn il-parentesi);</p><p>- deskrizzjoni jew definizzjoni fakoltattiva.</p><p>1. TIP TA’ RIŻORSA</p><p>1.1. Sensiela ta’ settijiet ta’ dejta ġeografika (series).</p><p>1.2. Sett ta’ dejta ġeografika (dataset)</p><p>1.3. Servizzi ta’ dejta ġeografika (services)</p><p>2 KATEGORIJI TAS-SUĠĠETT SKOND L-EN ISO 19115</p><p>2.1. Biedja (farming)</p><p>Trobbija ta’ l-annimali u/jew kultivazzjoni tal-pjanti.</p><p>Din il-kategorija tapplika għat-tema dejta ġeografika tad-Direttiva 2007/2/KE Anness III(9) Faċilitajiet agrikoli u ta’ l-akkwakultura.</p><p>2.2. Bijota (biota)</p><p>Flora u/jew fawna f’ambjent naturali.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(17) Reġjuni bijoġeografiċi, Anness III(18) Ħabitats naturali u l-bijotopi, Anness III(19) Distribuzzjoni ta’ l-ispeċi.</p><p>2.3. Konfini (boundaries)</p><p>Deskrizzjonijiet ta’ l-art legali.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness I(4) Unitajiet amministrattivi, Anness III(1) Unitajiet statistiċi.</p><p>2.4. Klimatoloġija / Meteoroloġija / Atmosfera (climatologyMeteorologyAtmosphere)</p><p>Proċessi u fenomeni ta’ l-atmosfera.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(13) Kundizzjonijiet atmosferiċi, Anness III(14) Karatteristiċi ġeografiċi meteoroloġiċi.</p><p>2.5. Ekonomija (economy)</p><p>Attivitajiet ekonomiċi, kundizzjonijiet u impjieg.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(20) Riżorsi ta’ enerġija, Anness III(21) Riżorsi minerali.</p><p>2.6. Elevazzjoni (elevation)</p><p>Għoli 'l fuq jew 'l isfel mil-livell tal-baħar.</p><p>Din il-kategorija tapplika għat-tema ta’ dejta ġeografika tad-Direttiva 2007/2/KE li ġejja: Anness II(1) Elevazzjoni.</p><p>2.7. Ambjent (environment)</p><p>Riżorsi ambjentali, protezzjoni u konservazzjoni.</p><p>Din il-kategorija tapplika għat-tema ta’ dejta ġeografika tad-Direttiva 2007/2/KE li ġejja: Anness I(9) Siti protetti.</p><p>2.8. Informazzjoni ġeoxjentifka (geoscientificInformation)</p><p>Informazzjoni dwar ix-xjenzi tad-dinja.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(3) Ħamrija, Anness II(4) Ġeoloġija, Anness III(12) Żoni ta’ riskju naturali.</p><p>2.9. Saħħa (health)</p><p>Saħħa, servizzi tas-saħħa, ekoloġija umana, u sigurtà.</p><p>Din il-kategorija tapplika għat-tema ta’ dejta ġeografika tad-Direttiva 2007/2/KE li ġejja: Anness III(5) Is-saħħa u s-siġurtà tal-bniedem.</p><p>2.10. Mapep bażiċi b’immaġnijiet / Kopertura tad-dinja (imageryBaseMapsEarthCover)</p><p>Mapep bażiċi.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness II(3) Orthoimagery, Anness II(2) Kopertura ta’ l-art.</p><p>2.11. Intelliġenza / Militari (intelligenceMilitary)</p><p>Bażijiet militari, strutturi, attivitajiet.</p><p>Din il-kategorija ma tapplikax speċifikament għall-ebda tema ta’ dejta ġeografika tad-Direttiva 2007/2/KE.</p><p>2.12. Ilmijiet interni (inlandWaters)</p><p>Karatteristiċi ta’ l-ilmijiet interni, sistemi ta’ dranaġġ u l-karatteristiiċi tagħhom.</p><p>Din il-kategorija tapplika għat-tema ta’ dejta ġeografika tad-Direttiva 2007/2/KE li ġejja: Anness I(8) Idrografija.</p><p>2.13. Lokalità (location)</p><p>Informazzjoni u servizzi pożizzjonali.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness I(3) Ismijiet ġeografiċi, Anness I(5) Indirizzi.</p><p>2.14. Oċeani (oceans)</p><p>Karatterisitiċi ta’ korpi ta’ ilma salmastru (bl-esklużjoni ta’ ilmijiet interni).</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(16) Reġjuni tal-baħar, Anness III(15) Karatteristiċi ġeografiċi oċeanografiċi.</p><p>2.15. Ippjanar / Katast (planningCadastre)</p><p>Informazzjoni użata għal azzjonijiet xierqa għall-użu futur ta’ l-art.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness I(6) Pakketti katastali, Anness III(4) Użu ta’ l-art, Anness III(11) Amministrazzjoni ta’ żoni/restrizzjoni/żoni regolati u unitajiet ta’ rapportar.</p><p>2.16. Soċjetà (society)</p><p>Karatteristiċi ta’ soċjetà u kultura.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(10) Distribuzzjoni tal-popolazzjoni – demografija.</p><p>2.17. Bini (structure)</p><p>Bini mill-bniedem.</p><p>Din il-kategorija tapplika għat-temi ta’ dejta ġeografika tad-Direttiva 2007/2/KE li ġejjin: Anness III(2) Bini, Anness III(8) Faċilitajiet ta’ produzzjoni u industrijali, Anness III(7) Faċilitajiet ta’ monitoraġġ ambjentali.</p><p>2.18. Trasport (transportation)</p><p>Mezzi u għajnuniet għall-ġarr ta’ persuni u/jew oġġetti.</p><p>Din il-kategorija tapplika għat-tema ta’ dejta ġeografika tad-Direttiva 2007/2/KE li ġejja: Anness I(7) Networks tat-trasport.</p><p>2.19. Utilitajiet / Komunikazzjoni (utilitiesCommunication)</p><p>Enerġija, sistemi ta’ l-ilma u ta’ l-iskart u infrastruttura u servizzi tal-komunikazzjoni.</p><p>Din il-kategorija tapplika għat-tema ta’ dejta ġeografika tad-Direttiva 2007/2/KE li ġejja: Anness III(6) Servizzi ta’ utilità u tal-gvern.</p><p>3 TIP TA’ SERVIZZ TA’ DEJTA ĠEOGRAFIKA</p><p>3.1. Servizz ta’ sejbien (discovery)</p><p>Servizzi li jagħmlu possibbli t-tfittix ta’ settijiet u servizzi ta’ dejta ġeografika abbażi tal-kontenut tal-metadejta korrispondenti u l-wiri tal-kontenut tal-metadejta.</p><p>3.2. Servizz ta’ viżjoni (view)</p><p>Servizz ta’ viżjoni li jagħmilha possibbli, bħala minimu, li jintwerew, jiġu nnavvigati, isir zooming 'il barra u 'l ġewwa, isir panning, jew jitqiegħdu fuq xulxin settijiet ta’ dejta ġeografika li jistgħu jkunu viżibbli u li jintwerew l-informazzjoni ta’ spjega u kwalunkwe kontenut rilevanti tal-metadejta.</p><p>3.3. Servizz ta’ download (download)</p><p>Servizz li jippermetti li kopji ta’ settijiet ta’ dejta ġeografika, jew partijiet minn tali settijiet jitniżżlu mill-Internet u, fejn prattikabbli jkun hemm aċċess dirett għalihom.</p><p>3.4. Servizz ta’ trasformazzjoni (transformation)</p><p>Servizz ta’ trasformazzjoni, li jippermetti li settijiet ta’ dejta ġeografika jiġu trasformati bil-għan li tinkiseb l-interoperabbiltà.</p><p>3.5. Servizz ta’ Dejta Ġeografika Invoke (invoke)</p><p>Servizz li jippermetti li jiġu ddefiniti kemm l-inputs tad-dejta u l-outputs tad-dejta mistennija mis-servizz ġeografiku u fluss tax-xogħol jew katina ta’ servizz li jikkombinaw servizzi multipli. Jippermetti wkoll li jiġi ddefinit l-interface ta’ servizz web estern tal-fluss tax-xogħol jew katina ta’ servizz.</p><p>3.6. Servizzi oħrajn (other)</p><p>4 KLASSIFIKAZZJONI TA’ SERVIZZI TA’ DEJTA ĠEOGRAFIKA</p><p>Il-kliem ewlieni huwa bbażat fuq it-tassonomija ta’ servizzi ġeografiċi ta’ l-EN ISO 19119. Din it-tassonomija hija organizzata f’kategoriji, is-subkategoriji jiddefinixxu d-dominju tal-valuri tal-klassifikazzjoni tas-servizzi ta’ dejta ġeografika.</p><p>100 Servizzi ta’ interazzjoni umana ġeografiċi (humanInteractionService)</p><p>Din il-kategorija tikkomprendi s-subkategoriji li ġejjin:</p><p>101. Werrej tal-katalogi (humanCatalogueViewer)</p><p>Servizz tal-klijent li jippermetti utent li jinteraġixxi ma’ katalogu biex isib, jibbrawsja u jamministra metadejta dwar dejta ġeografika jew servizzi ġeografiċi.</p><p>102. Werrej ġeografiku (humanGeographicViewer)</p><p>Servizz tal-klijent li jippermetti utent li jara kollezzjoni jew kopertura tal-karatteristiċi waħda jew iżjed.</p><p>103. Werrej ġeografiku ta’ l-ispreadsheet (humanGeographicSpreadsheetViewer)</p><p>Servizz tal-klijent li jippermetti utent li jinteraġixxi ma’ oġġetti ta’ dejta multipli u biex jintalbu kalkoli bħal spreadsheet aritmetika imma estiża għad-dejta ġeografika.</p><p>104. Editur tas-servizzi (humanServiceEditor)</p><p>Servizz tal-klijent li jippermetti utent jikkontrolla servizzi ta’ l-ipproċessar ġeografiċi.</p><p>105. Editur tad-definizzjoni ta’ katina (humanChainDefinitionEditor)</p><p>Jipprovdi interazzjoni għal servizz ta’ definizzjoni ta’ katina.</p><p>106. Maniġer tal-workflow enactment(humanWorkflowEnactmentManager)</p><p>Jipprovdi interazzjoni għal utent b’servizz ta’ workflow enactment.</p><p>107. Editur ta’ karatteristiċi ġeografiċi (humanGeographicFeatureEditor)</p><p>Werrej ġeografiku li jippermetti utent jinteraġixxi mad-dejta tal-karatteristiċi.</p><p>108. Editur ta’ simboli ġeografiċi (humanGeographicSymbolEditor)</p><p>Servizz ta’ klijent li jippermetti lil bniedem li jagħżel u jamministra libreriji ta’ simboli.</p><p>109. Editur tal-ġeneralizzazzjoni ta’ karatteristiċi (humanFeatureGeneralizationEditor)</p><p>Servizz ta’ klijent li jippermetti li utent jimmodifika l-karatteristiċi kartografiċi ta’ karatterisitika jew kollezzjoni ta’ karatteristiċi billi tiġi ssimplifikata l-viżwalizzazzjoni tagħha filwaqt li jinżammu l-elementi ewlenin tagħha – l-ekwivalenti ġeografiku ta’ simplifikazzjoni.</p><p>110. Werrej ta’ l-istruttura tad-dejta ġeografika (humanGeographicDataStructureViewer)</p><p>Servizz ta’ klijent li jippermetti utent li jaċċedi għal parti ta’ sett ta’ dejta biex jara l-istruttura interna.</p><p>200 Mudell ġeografiku/servizz ta’ amministrazzjoni ta’ informazzjoni (infoManagementService)</p><p>Din il-kategorija tikkomprendi s-subkategoriji li ġejjin:</p><p>201. Servizz ta’ aċċess għal karatteristiċi (infoFeatureAccessService)</p><p>Servizz li jipprovdi klijent b’aċċess għal u amministrazzjoni ta’ ħażna ta’ karatteristiċi.</p><p>202. Servizz ta’ aċċess għal mappa (infoMapAccessService)</p><p>Servizz li jipprovdi klijent b’aċċess għall-grafika ġeografika, jiġifieri stampi ta’ dejta ġeografika.</p><p>203. Servizz ta’ aċċess għall-kopertura (infoCoverageAccessService)</p><p>Servizz li jipprovdi klijent aċċess għal u amministrazzjoni ta’ ħażna ta’ kopertura.</p><p>204. Servizz ta’ deskrizzjoni ta’ sensuri (infoSensorDescriptionService)</p><p>Servizz li jipprovdi d-deskrizzjoni ta’ sensur ta’ kopertura, inkluż il-lokalità u l-orjentazzjoni tas-sensur, kif ukoll il-karatteristiċi ġeometriċi, dinamiċi u radjumetriċi tas-sensur għall-finijiet ta’ ġeo-ipproċessar.</p><p>205. Servizz ta’ aċċess għall-prodotti (infoProductAccessService)</p><p>Servizz li jipprovdi aċċess għal u amministrazzjoni ta’ ħażna ta’ prodotti ġeografiċi.</p><p>206. Servizz ta’ tipi ta’ karatterisitiċi (infoFeatureTypeService)</p><p>Servizz li jipprovdi klijent b’aċċess għal u amministrazzjoni ta’ ħażna ta’ definizzjonijiet ta’ tipi ta’ karatterisitiċi.</p><p>207. Servizz ta’ katalogu (infoCatalogueService)</p><p>Servizz li jipprovdi servizzi ta’ sejbien u amministrazzjoni fuq ħażna ta’ metadejta dwar eżempji.</p><p>208. Servizz ta’ reġistru (infoRegistryService)</p><p>Servizz li jipprovdi aċċess għall-ħażna ta’ metadejta dwar tipi.</p><p>209. Servizz ta’ direttorju ġeografiku (infoGazetteerService)</p><p>Servizz li jipprovdi aċċess għal direttorju ta’ eżempji ta’ klassi jew klassijiet ta’ fenomeni fid-dinja reali li jkollhom xi informazzjoni dwar il-pożizzjoni.</p><p>210. Servizz ta’ amministrazzjoni ta’ ordnijiet (infoOrderHandlingService)</p><p>Servizz li jipprovdi klijent bil-kapaċità li jiġu ordnati prodotti minn provditur.</p><p>211. Servizz ta’ ordnijiet permanenti (infoStandingOrderService)</p><p>Servizz ta’ amministrazzjoni ta’ ordni li jippermetti lil utent li jitlob li prodott fuq żona ġeografika jitqassam meta jkun disponibbli.</p><p>300 Servizzi ta’ fluss tax-xogħol/amministrazzjoni ta’ ħidmiet ġeografiċi (taskManagementService)</p><p>Din il-kategorija tikkomprendi s-subkategoriji li ġejjin:</p><p>301. Servizz ta’ definizzjoni ta’ katina (chainDefinitionService)</p><p>Servizz ta’ definizzjoni ta’ katina biex ikun jista’ jiġi esegwit servizz ta’ workflow enactment.</p><p>302. Servizz ta’ workflow enactment (workflowEnactmentService)</p><p>Is-servizz ta’ workflow enactment jinterpreta katina u jikkontrolla l-istanzazzjoni ta’ servizzi u attivitajiet ta’ sekwenzjar.</p><p>303. Servizz ta’ abbonament (subscriptionService)</p><p>Servizz biex jippermetti lil klijenti jirreġistraw għan-notifikazzjoni dwar ġrajjiet.</p><p>400 Servizzi ta’ pproċessar ġeografiku – ġeografiku (spatialProcessingService)</p><p>Din il-kategorija tikkomprendi s-subkategoriji li ġejjin:</p><p>401. Servizz ta’ konverżjoni ta’ koordinati (spatialCoordinateConversionService)</p><p>Servizz għal bdil ta’ koordinati minn sistema waħda ta’ koordinati għal sistema ta’ koordinati oħra li hija relatata ma’ l-istess datum.</p><p>402. Servizz ta’ trasformazzjoni ta’ koordinati (spatialCoordinateTransformationService)</p><p>Servizz għal bdil ta’ koordinati minn sistema ta’ referenza ta’ koordinati bbażata fuq datum wieħed għal sistema ta’ referenza ta’ koordinati bbażati fuq datum ieħor.</p><p>403. Servizz ta’ konverżjoni ta’ kopertura/vettur (spatialCoverageVectorConversionService)</p><p>Servizz biex tinbidel ir-rappreżentazzjoni ġeografika minn skema ta’ kopertura għal skema ta’ vettur, jew viċi versa.</p><p>404. Servizz ta’ konverżjoni ta’ koordinati ta’ immaġni (spatialImageCoordinateConversionService)</p><p>Servizz ta’ trasformazzjoni ta’ koordinati jew konverżjoni ta’ koordinati biex tinbidel is-sistema ta’ referenza ta’ koordinati għal immaġni.</p><p>405. Servizz ta’ rettifika (spatialRectificationService)</p><p>Servizz għat-trasformazzjoni ta’ immaġni fi projezzjoni parallela perpendikulari u għalhekk ta’ skala kostanti.</p><p>406. Servizz ta’ Ortorettifika (spatialOrthorectificationService)</p><p>Servizz ta’ rettifika li jneħħi l-inklinazzjoni ta’ immaġni u l-ispostament minnħabba l-elevazzjoni ta’ l-art.</p><p>407. Servizz ta’ aġġustament tal-mudell ta’ ġeometrija tas-sensur (spatialSensorGeometryModelAdjustmentService)</p><p>Servizz li jaġġusta l-mudelli ta’ ġeometrija tas-sensur biex ikun hemm tqabbil aħjar ta’ l-immaġni ma’ immaġnijiet oħrajn u/jew pożizzjonijiet ta’ l-art magħrufin.</p><p>408. Servizz tal-konverżjoni tal-mudell ta’ ġeometrija ta’ l-immaġni (spatialImageGeometryModelConversionService)</p><p>Servizz li jikkonverti l-mudelli ta’ ġeometrija tas-sensur f’mudell ta’ ġeometija tas-sensur differenti imma ekwivalenti.</p><p>409. Servizz ta’ subsettjar (spatialSubsettingService)</p><p>Servizz li joħroġ dejta minn input minn reġjun ġeografiku kontinwu jew skond il-lokalità/pożizzjoni ġeografika jew bil-koordinati ta’ grilja.</p><p>410. Servizz ta’ kampjunatura (spatialSamplingService)</p><p>Servizz li joħroġ dejta minn input bl-użu ta’ skema ta’ kamjunatura konsistenti jew bil-lokalità ġeografika jew bil-koordinati ta’ grilja.</p><p>411. Servizz ta’ bdil ta’ tiling (spatialTilingChangeService)</p><p>Servizz li jibdel it-tiling ta’ dejta ġeografika.</p><p>412. Servizz tal-kejl tad-dimensjonijiet (spatialDimensionMeasurementService)</p><p>Servizz biex jiġu kkomputati d-dimensjonijiet ta’ oġġetti viżibbli f’immaġni jew ġeodejta oħra.</p><p>413. Servizzi ta’ manipulazzjoni ta’ karatteristiċi (spatialFeatureManipulationService)</p><p>Reġistrazzjoni ta’ karatteristika ma’ oħra, immaġni jew sett ta’ dejta jew sett ta’ koordinati oħra; korrezzjoni għaċ-ċaqliq relattiv, differenzi fir-rotazzjoni, differenzi fl-iskala, u differenzi fil-perspettiva. Dan is-servizz jivverifika li l-karatteristiċi kollha fil-Kollezzjoni ta’ Karatteristiċi huma konsistenti topoloġikament skond ir-regoli ta’ topoloġija tal-Kollezzjoni ta’ Karatteristiċi, u jidentifika u/jew jikkorreġi kull inkonsistenza li tinstab.</p><p>414. Servizz ta’ tqabbil ta’ karatteristiċi (spatialFeatureMatchingService)</p><p>Servizz li jiddetermina liema karatteristiċi u porzjonijiet ta’ karatteristiċi jirrappreżentaw l-istess entità fid-dinja reali minn sorsi ta’ dejta multipli, eż., tqabbil tat-trufijiet u tqabbil ikkombinat limitat.</p><p>415. Servizz ta’ ġeneralizzazzjoni ta’ karatterisitċi (spatialFeatureGeneralizationService)</p><p>Servizz li jnaqqas il-varjazzjoni ġeografika f’kollezzjoni ta’ karatteristiċi biex tiżdied l-effettività ta’ komunikazzjoni billi jkun hemm azzjoni kontra l-effetti mhux mixtieqa tat-tnaqqis ta’ dejta.</p><p>416. Servizz tad-determinazzjoni tar-rotta (spatialRouteDeterminationService)</p><p>Servizz biex jiddetermina l-aħjar mogħdija bejn żewġ punti speċifikati bbażat fuq il-parametri ta’ input u proprjetajiet li hemm fil-Kollezzjoni ta’ Karatteristiċi.</p><p>417. Servizz ta’ pożizzjonar (spatialPositioningService)</p><p>Servizz ipprovdut minn apparat li jipprovdi l-pożizzjoni biex juża, jikseb u jinterpreta bla ambigwità informazzjoni fuq il-pożizzjoni, u jiddetermina jekk ir-riżultati jħarsux il-ħtiġijiet ta’ l-użu.</p><p>418. Servizz ta’ analiżi ta’ prossimità (spatialProximityAnalysisService)</p><p>Mogħti pożizzjoni u karatteristika ġeografika, isib l-oġġetti kollha b’sett partikolari ta’ attributi li jinsabu f’distanza speċifikata mill-utenti ta’ pożizzjoni jew karattersitika.</p><p>500 Servizzi ta’ pproċessar ġeografiku – tematiku (thematicProcessingService)</p><p>Din il-kategorija tikkomprendi s-subkategoriji li ġejjin:</p><p>501. Servizz ta’ kalkolu ta’ ġeoparametri (thematicGoparameterCalculationService)</p><p>Servizz biex ikun hemm riżultati kwantitattivi orjentati għall-applikazzjoni li ma jkunux disponibbli mid-dejta mhux ipproċessata nnifisha.</p><p>502. Servizz ta’ klassifikazzjoni tematika (thematicClassificationService)</p><p>Servizz għall-klassifikazzjoni ta’ reġjuni ta’ dejta ġeografika bbażat fuq attributi tematiċi.</p><p>503. Servizz ta’ ġeneralizzazzjoni ta’ karatteristiċi (thematicFeatureGeneralizationService)</p><p>Servizz li jiġġeneralizza tipi ta’ karatteristiċi f’kollezzjoni ta’ karatterisitiċi biex tiżdied l-effettività ta’ komunikazzjoni billi jkun hemm azzjoni kontra l-effetti mhux mixtieqa tat-tnaqqis ta’ dejta.</p><p>504. Servizz ta’ subsettjar (thematicSubsettingService)</p><p>Servizz li joħroġ dejta minn input ibbażat fuq valuri ta’ parametru.</p><p>505. Servizz ta’ għadd ġeografiku (thematicSpatialCountingService)</p><p>Servizz li jgħodd il-karatteristiċi ġeografiċi.</p><p>506. Servizz ta’ bdil ta’ rilevament (thematicChangeDetectionService)</p><p>Servizz biex isib id-differenzi bejn żewġ settijiet ta’ dejta li jirrappreżentaw l-istess żona ġeografika fi żminijiet differenti.</p><p>507. Servizzi ta’ estrazzjoni ta’ informazzjoni ġeografika (thematicGeographicInformationExtractionService)</p><p>Servizzi li jappoġġaw l-estrazzjoni ta’ informazzjoni tal-karatteristiċi u ta’ l-art minn immaġnijiet miġbura u skannjati mill-bogħod.</p><p>508. Servizz ta’ l-ipproċessar ta’ l-immaġni (thematicImageProcessingService)</p><p>Servizz għall-bdil ta’ valuri ta’ attributi tematiċi ta’ immaġni bl-użu ta’ funzjonijiet matematiċi.</p><p>509. Servizz ta’ ġenerazzjoni ta’ riżoluzzjoni mnaqqsa (thematicReducedResolutionGenerationService)</p><p>Servizz li jnaqqas ir-riżoluzzjoni ta’ immaġni.</p><p>510. Servizzi għall-manipulazzjoni ta’ immaġni (thematicImageManipulationService)</p><p>Servizzi għall-manipulazzjoni tal-valuri ta’ dejta f’immaġnijiet: bdil ta’ valuri tal-kulur u tal-kuntrast, l-applikazzjoni ta’ diversi filtri, manipulazzjoni ta’ riżoluzzjoni ta’ l-immaġni, tneħħija tal-ħoss, "striping", korrezzjonijiet sistematiċi-radjumetriċi, attenwazzjoni atmosferika, tibdil fl-illuminazzjoni tax-xena, eċċ.</p><p>511. Servizzi biex tiftiehem l-immaġni (thematicImageUnderstandingService)</p><p>Servizzi li jipprovdu rilevament tal-bidla ta’ immaġni awomatikament, differenzjar ta’ immaġni reġistrata, analiżi u wiri ta’ sinjifikat-ta’-differenza, u differenzjar skond iż-żona u skond il-mudell.</p><p>512. Servizzi ta’ sinteżi ta’ immaġni (thematicImageSynthesisService)</p><p>Servizzi għall-ħolqien jew għat-trasformazzjoni ta’ immaġnijiet bl-użu ta’ mudelli ġeografiċi bbażati fuq il-kompjuter, trasformazzjonijiet ta’ perspettiva, u manipulazzjonijiet ta’ karatteristiċi ta’ immaġni għat-titjib ta’ viżibbilità, biex ir-riżoluzzjoni tkun aktar akuta, u/jew biex jitnaqqsu l-effetti tal-kopertura tas-sħab jew taċ-ċpar.</p><p>513. Manipulazzjoni ta’ l-immaġni multi-band (thematicMultibandImageManipulationService)</p><p>Servizzi li jimmodifikaw immaġni bl-użu ta’ bands multipli ta’ l-immaġni.</p><p>514. Servizz ta’ rilevament ta’ l-oġġett (thematicObjectDetectionService)</p><p>Servizz biex oġġetti fid-dinja reali jiġu rilevati f’immaġni.</p><p>515. Servizz ta’ geoparsing (thematicGeoparsingService)</p><p>Servizz ta’ skannjar ta’ dokumenti b’testi għal referenzi bbażati fuq il-lokalità, bħall-isem ta’ post, indirizzi, kodiċijiet postali, eċċ, bi preparazzjoni għall-bidla għal servizz ta’ geocoding.</p><p>516. Servizz ta’ geocoding (thematicGeocodingService)</p><p>Servizz biex jiżdiedu r-referenzi ta’ test ibbażati fuq il-lokalità b’koordinati ġeografiċi (jew xi referenza ġeografika oħra).</p><p>600 Servizzi ta’ pproċessar ġeografiku – temporali (temporalProcessingService)</p><p>Din il-kategorija tikkomprendi s-subkategoriji li ġejjin:</p><p>601. Servizz ta’ trasformazzjoni ta’ sistema ta’ referenza temporali (temporalReferenceSystemTransformationService)</p><p>Servizz biex jinbidlu l-valuri ta’ eżempji temporali minn sistema ta’ referenza waħda għal sistema ta’ referenza temporali oħra.</p><p>602. Servizz ta’ subsettjar (temporalSubsettingService)</p><p>Servizz ta’ estrazzjoni ta’ dejta minn input f’intervall kontinwu bbażat fuq valuri ta’ pożizzjoni temporali.</p><p>603. Servizz ta’ kampjunatura (temporalSamplingService)</p><p>Servizz ta’ estrazzjoni ta’ dejta minn input bl-użu ta’ skema ta’ kampjunatura konsistenti bbażata fuq valuri ta’ pożizzjoni temporali.</p><p>604. Servizz ta’ analiżi ta’ prossimità temporali (temporalProximityAnalysisService)</p><p>Minħabba intervall jew ġrajja temporali, dan is-servizz jinkludi l-oġġetti kollha b’sett ta’ attributi partikolari li jinsabu f’intervall speċifikat mill-utent, mill-intervall jew ġrajja.</p><p>700 Servizzi ta’ pproċessar ġeografiku – metadejta (metadejtaProcessingService)</p><p>Din il-kategorija tikkomprendi s-subkategoriji li ġejjin:</p><p>701. Servizz ta’ kalkolu ta’ statistika (metadejtaStatisticalCalculationService)</p><p>Servizz biex tiġi kkalkulata l-istatistika ta’ sett ta’ dejta.</p><p>702. Servizzi ta’ annotazzjoni ġeografika (metadejtaGeographicAnnotationService)</p><p>Servizzi biex tiżdied informazzjoni anċillari f’immaġni jew karatteristika f’Kollezjoni ta’ Karatteristiċi.</p><p>800 Servizzi ta’ komunikazzjoni ġeografika (comService)</p><p>Din il-kategorija tikkomprendi s-subkategoriji li ġejjin:</p><p>801. Servizz ta’ kodifikazzjoni (comEncodingService)</p><p>Servizz li jipprovdi implimentazzjoni ta’ regola ta’ kodifikazzjoni u jipprovdi interface għall-funzjonalità ta’ kodifikazzjoni u dekodifikazzjoni.</p><p>802. Servizz ta’ trasferiment (comTransferService)</p><p>Servizz li jipprovdi implimentazzjoni ta’ protokoll ta’ trasferiment wieħed jew iżjed, li jippermetti t-trasferiment ta’ dejta bejn sistemi ta’ informazzjoni ddistribwita fuq mezzi ta’ komunikazzjoni off-line u on-line.</p><p>803. Servizz ta’ kompressjoni ġeografika (comGeographicCompressionService)</p><p>Servizz li jikkonverti porzjonijiet ġeografiċi ta’ kollezzjoni ta’ karatteristiċi fi u minn forma kompressa.</p><p>804. Servizz ta’ konverżjoni ta’ format ġeografiku (comGeographicFormatConversionService)</p><p>Servizz li jikkonverti minn format ta’ dejta ġeografika wieħed għal format ieħor.</p><p>805. Servizz ta’ messaġġi (comMessagingService)</p><p>Servizz li jħalli lil utenti multipli jaraw, jikkummentaw fuq, u jitolbu editjar ta’ kollezzjonijiet ta’ karatteristiċi simultanjament.</p><p>806. Amministrazzjoni mill-bogħod ta’ fajls u ta’ fajls esegwibbli (comRemoteFileAndExecutableManagement)</p><p>Servizz li jipprovdi aċċess għal ħażna sekondarja ta’ karatteristiċi ġeografiċi daqslikieku kienet lokali għall-klijent.</p><p>5 GRAD TA’ KONFORMITÀ</p><p>5.1. Tikkonforma (conformant)</p><p>Ir-riżorsa tikkonforma għal kollox ma’ l-ispeċifikazzjoni ċċitata.</p><p>5.2. Ma tikkonformax (notConformant)</p><p>Ir-riżorsa ma tikkonformax ma’ l-ispeċifikazzjoni ċċitata.</p><p>5.3. Mhux ivvalutata (notEvaluated)</p><p>Il-konformità għadha ma ġietx ivvalutata.</p><p>6 RWOL TAL-PARTI RESPONSABBLI</p><p>6.1. Provditur ta’ riżorsa (resourceProvider)</p><p>Parti li tissupplixxi r-riżorsa.</p><p>6.2. Kustodju (custodian)</p><p>Il-parti li taċċetta r-responsabbilità għad-dejta u tiżgura kura u manutenzjoni xierqa tar-riżorsa.</p><p>6.3. Sid (owner)</p><p>Parti li hija s-sid tar-riżorsa.</p><p>6.4. Utent (user)</p><p>Parti li tuża r-riżorsa.</p><p>6.5. Distributur (distributor)</p><p>Parti li tiddistribwixxi r-riżorsa.</p><p>6.6. Oriġinatur (originator)</p><p>Parti li ħolqot ir-riżorsa</p><p>6.7. Punt ta’ kuntatt (pointOfContact)</p><p>Parti li tista’ tiġi kkuntattjata biex jinkiseb tagħrif dwar ir-riżorsa jew l-akkwist tagħha.</p><p>6.8. Investigatur Ewlieni (principalInvestigator)</p><p>Parti ewlenija responsabbli għall-ġbir ta’ informazzjoni u biex issir ir-riċerka.</p><p>6.9. Proċessur (processor)</p><p>Parti li pproċessat id-dejta b’mod li r-riżorsa ġiet mmodifikata.</p><p>6.10. Pubblikatur (publisher)</p><p>Parti li ppubblikat r-riżorsa.</p><p>6.11. Awtur (author)</p><p>Parti li kienet l-awtriċi tar-riżorsa.</p><p>--------------------------------------------------</p></TXT_TE></p>
</div>
<hr class="homepage"><div id="managed"><a href="http://publications.europa.eu">Immexxi mill-Uffiċċju għall-Pubblikazzjonijiet</a></div></body>
</html>
